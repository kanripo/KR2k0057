# -*- mode: mandoku-view; -*-
#+TITLE: 歷代帝王宅京記
#+DATE: 2015-08-24 22:43:19.494408
#+PROPERTY: ID KR2k0057
#+PROPERTY: BASEEDITION WYG    
#+PROPERTY: JUAN 提要
<pb:KR2k0057_WYG_000-1a>¶
欽定四庫全書　　　　　史部十一¶
　厯代帝王宅京記　　　　地理類三(都㑹郡縣之/屬)¶
　　提要¶
　　　　臣等謹案厯代帝王宅京記二十卷¶
　　　國朝顧炎武撰所録皆厯代建都之制上起伏¶
　　　　羲下訖於元仿雍録長安志體例備載其城¶
　　　　郭宫室都邑寺觀及建置年月事蹟前為總¶
　　　　論二卷後十八卷則各按時代詳載始末徵¶
<pb:KR2k0057_WYG_000-1b>¶
　　　　引賅洽考据亦頗精審葢地理之學炎武素¶
　　　　所擅長也此書寫本不一浙江所採進者僅¶
　　　　總序二卷而較之此本則多唐代宗時廣德¶
　　　　元年十月吐蕃犯京畿上幸陜州一條元順¶
　　　　帝至元二十五年改南京路為汴京路北京¶
　　　　路為武平路西京路為大同路東京路為遼¶
　　　　陽路一條葢舊無刋板輾轉𫝊鈔訛缺異同¶
　　　　所不能免此為湖北採進本首尾悉備較為¶
<pb:KR2k0057_WYG_000-2a>¶
　　　　完足故据其卷第著之於録焉乾隆四十五¶
　　　　年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
